# 7. Wykorzystanie narzędzi CASE w projektowaniu systemów oprogramowania
Obecnie proces tworzenia oprogramowania musi spełniać szeregwymagań, w szczególności dotyczy to:
- skrócenia czasu wprowadzenia produktów na rynek
- jakości
- elastyczności (szybkim dostosowaniu się do zmieniającychwymagań)

to powoduje, że niezbędne staje się zastosowanie szeregu narzędzi wspomagających zautomatyzowany proces tworzenia systemów informatycznych tzw. narzędzi ***CASE*** (eng. computer assisted software engineering) czyli ***komputerowo wspomagana inżynieria oprogramowania/systemów***.
Genezę pakietów CASE stanowią próby komputerowego wspomagania użytkownika oraz automatyzacji faz analizy i projektowania systemów informatycznych. Pierwsze pakiety, które można by zaliczyć do klasy CASE (tzw. zerowej generacji CASE) wspomagały tylko tworzenie dokumentacji (np.rysowały schematy blokowe)

Zastosowanie narzędzi CASE może wspierać wszystkie lub wybrane etapy tworzenia systemów informatycznych. Mogą one służyć do modelowania systemu informatycznego, ale także być wykorzystywane do generowania struktury bazy danych oraz pseudokodu programu, a także do opracowania dokumentacji stworzonego systemu.

Systemy CASE można podzielić według faz cyklu życia systemu na:
- ***Upper-CASE*** wspomagają pierwszą fazę budowy systemu – analizę organizacyjną , funkcjonalną i procesową, modelowanie funkcji, procesów, obiektów, modelowanie struktur i tworzenie wszelkich diagramów. Narzędzia te koncentrują się na opisie i modelowaniu rzeczywistości, modelowaniu struktury systemu, bez wszelkich faz implementacji.
- ***Lower-CASE*** wspomagają fazę implementacji. Wspomagają rzeczywiste budowanie oprogramowania – modelowanie bazy danych, generowanie kodu i testy.
- ***pakiety zintegrowane I-CASE*** łączą możliwości narzędzi Upper i Lower CASE wspomagając pracę we wszystkich fazach cyklu życia oprogramowania.

Najważniejsze korzyści wynikające ze stosowania pakietów CASE:
- zwiększenie szybkości tworzenia systemu,
- eliminacja rutynowej technicznej pracy projektanta,
- wzrost stopnia aprobaty metodyk,
- wzrost kreatywności projektantów,
- poprawienie dokładności,
- tworzenie systemów informatycznych zgodnie z przyjętymi regułami

#### Przykład programu CASE
***NetBeans IDE*** jest środowiskiem programistycznym (Integrated Development Environment - IDE) - narzędziem służącym do tworzenia, kompilowania, uruchamiania i testowania programów. Całe IDE jest napisane w Javie, jednak umożliwia ono również tworzenie programów w innych.
